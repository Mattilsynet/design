---
title: Bilder
---

# Bilder

[Høyoppløselig versjon av vår bilder kan lastes ned fra SharePoint](https://mattilsynet.sharepoint.com/sites/BilderMattilsynet)

Mattilsynets samfunnsoppdrag har en sentral fotostil som skal kunne brukes av alle, for å opptre mest mulig helhetlig. Bildestilen skal svare på virksomhetenes kommunikasjonsbehov, og samtidig oppleves som unik for Mattilsynet. Fotostilen skal først og fremst være gjenkjennelig gjennom motivene, og i noen grad ved tekniske kvaliteter, lyssetting og etterbehandling.

Bildestilen kan oppsummeres i følgende punkter:
- Naturlige og ekte motiver (i hovedsak ikke studiobilder)
- Bilder fra Norge
- Bilder av mennesker, dyr og natur - gjerne i samspill, de gode møtene
- Tydelig
- Vise Mattilsynet som hjelperen
Punktene er retningslinjer for foto/film som skal sikre at Mattilsynet får sin egen identitet.

Mattilsynet har et samfunnsoppdrag som kan og skal dokumenteres med foto. For å oppleves troverdige må vi ha egne foto. Vise ekte og gode møter, samspill mellom mennesker, dyr og natur og hjelperen - ett lag, åpen og kompetent. Vise maten der den kommer fra. Få med teknologien, MT og næringen inn i fremtiden, en moderne næring (utviklingsmiljø internt og bruk av teknologi generelt. Dekke alle fagområder.

## Teknisk
- Nordisk, med nordisk lys (lyset gjør bildene mer levende og varierte)
- Spill i fokus/dybde, skarpt og uskarpt. Lysspill i bakgrunnen (blurry)
- Lys/skygge (dvs ikke for flate bilder)
- Saturated eller desaturated? Fargemetning
- Få med fargene i paletten (ref. grisebildet) - Blomster, klær, detaljer (+ huske at vi må få inn både grønt OG blått :)
- Logoform kan gjentas i måten man holder dyr (f.eks. kyllinger) eller produkter på 
- Fargebilder, ikke sort/hvitt

## Motiv

### Natur
Mattilsynets oppdrag er tett knyttet til naturen, og av den grunn spiller naturen er viktig rolle i mange av bildene våre. Der skal det vises

- ekte, vakker og til tider røff natur
- landskaper fra hele landet, i alle slags årstider, ulike tider på døgnet, ulikt vær - «Mattilsynet er på jobb fra nord til sør, året rundt»
- nære og fjerne landskaper (store landskap vs. close-up på planter, grønnsaker, råvarer)
- hvor maten kommer fra: jorda, åkeren, beitet
- både by og land (bymiljø mangler i dag)

### Nært og fjernt
For å favne hele verdikjeden, samt få variasjon og spill i bildebanken vår, har vi motiver som favner både det store/fjerne og det detaljerte/nære.

[GRAFIKK]

### Mennesker
Bildene viser:
- mennesker «in action». De poserer ikke, de er på jobb, i samspill med dyr/mat/natur og med nærhet til og omsorg for dyr og planter
- gode møter og samspill mellom mennesker, dyr og natur
- Mattilsynet som hjelperen: ett lag, åpen og kompetent

[GRAFIKK]

### Dyr
Mattilsynets dyrebilder:
- skal vise dyr i et miljø, enten inne eller ute
- kan være tatt både på avstand og tett på
- skal være tydelige, selv når de går nært innpå motivet

[GRAFIKK]

### Ekte
Bildene skal vise mennesker, dyr og situasjoner som er troverdige og kjennes ekte.
Husk å sjekke med fagpersoner om motiv før et eventuelt foto-opptak, slik at vi sikrer at det er realisme i det som avbildes.

[GRAFIKK]

### Framtid
Det er viktig å få fram at Mattilsynet er en framtidsrettet organisasjon som jobber med å digitalisere og effektivisere arbeidsprosessene sine.
Av den grunn er det viktig å få med bruk av digitale verktøy i bildene - det viser at vi er en moderne aktør.

[GRAFIKK]