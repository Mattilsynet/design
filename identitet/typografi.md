---
title: Typografi
---

# Typografi

## Bakgrunn
Vår nye visuelle identitet skal gjøre det enklere å forstå hvem vi er. Mattilsynet har et stort og bredt samfunnsoppdrag. Vi ønsker å være en vennlig hjelper og opptre helhetlig og tydelig som ett lag, sammen med omgivelsene våre. Vi skal trygge framtiden for mennesker, dyr og natur, og vi jobber med hele verdikjeden - fra jord og fjord til bord. Derfor har vi nå en tydelig sirkelform i logosymbolet vårt.
Vi skal kommunisere tydelig og enkelt, og derfor har vi laget en ny logo uten for mange detaljer. Navnetrekket har god lesbarhet, og logoen er enkel å bruke i alle digitale og fysiske flater. Det nye symbolet kan gi assosiasjoner til for eksempel jorda vår, et blad, en fisk, bølger og soloppgang.

[GRAFIKK]

Det er litt ulike varianter av Avenir på PC og Mac. PC-brukere har Avenir Next LT Pro og Mac-brukere Avenir eller Avenir Next (Avenir er den som skal benyttes).

Vi bruker i hovedsak to snitt (tykkelser) av Avenir: Black/Demi og Roman. Black/Demi brukes i overskrifter eller hvis noe skal utheves, Roman brukes i brødtekst. Medium kan også brukes i brødtekst, og den anbefales brukt på mørke bakgrunner, slik at teksten blir noe tykkere og dermed enklere å lese.

Ulike vekter kan settes sammen for å skape kontrast i teksten, tydeliggjøre et budskap og gi et destinkt visuelt uttrykk - se eksemplene under.

[GRAFIKK]

Avenir Black/Demi kan også forstørres opp på en flate for å fremheve et budskap. Sammen med særegne kombinasjoner fra fargepaletten vår, gir dette en tydelig dekorativ effekt - se eksempelet under.

[GRAFIKK]
